#Storia e motivazioni del contesto
Il primo servizio che ha portato al successo l’URL shortening fu **TinyURL** creato nel 2002. Dal 2006 con l’avvento di Twitter e dei messaggi limitati ai 140 caratteri, utilizzare servizi come TinyURL non era solo una comodità ma una vera necessità.

Questa è stata la principale ragione del successo di questo tipo di servizi che da li a pochi anni ha portato alla creazione di quasi 100 servizi simili.

Un altro servizio importante è **Bit.ly**, creato nel 2008, ha soppiantato subito TinyURL diventando nel tempo il numero uno nel servizio di url shortening.

L’utilizzo di questo meccanismo si è rilevato necessario per **diffondere** in maniera rapida e concisa link di qualunque tipo. Il principale contesto d’uso sono i **social** **network** che richiedono messaggi brevi e leggibili.
Inoltre, tali servizi, vengono anche utilizzati per ricavare statistiche come la geolocalizzazione e il numero degli accessi. 

Alcuni usano questo servizio per diffondere **link** **malevoli**. Questo avviene per la maggior parte attraverso social network, chat o blog. Questi servizi sono dotati di un metodo di riconoscimento di domini sospetti attraverso blacklist che evitano di creare questa tipologia di short url.